---
title: Opsamlende refleksion
date: 2017-10-17 23:20:00 +02:00
categories:
- mil1.1
- blogs
comments: true
modul: mil1.1
---

Jeg har i arbejdet med blogs som refleksionsunderstøttende redskab, gjort mig en række tanker om denne metode:

1. **Anvendelse**: Det er ikke kommentarfeltet jeg ser som bloggens stærkeste fortrin - tværtimod ser jeg dette som en trussel mod den virkelige refleksion, hvor eleven kan udtrykke sig på egne præmisser, uden at fokusere på eventuelle lurkers eller kommentatorer. **Eleven bør være primære afsender og modtager på alle opslag.**

2. **Indhold**: Indlæggene skal så vidt mulige være uden besnærende rammer og indholdskriterier, da de hæmmer et reelt refleksionspotientiale. Dog har jeg fundet stor interesse for Deweys 'mærkning' af portfolio indlæg, da der herved er et krav om *relevans*, hvilket må siges at være det bærende element: **Hvis det er relevant i forhold til elevens læring, er det relevant på en blog om elevens læring.** 

3. **Form**: En blog behøves ikke kun følge et nyeste-opslag-først layout. Afhængig af bloggens indhold, bør eleven kunne koble og arrangere indhold på anden vis en blot omvendt kronologisk eller via tags. **Blogformatet må ikke blive det styrende dogme, da det er elevens refleksion der er i fokus**

For mit eget vedkommende, har jeg til hensigt at fortsætte anvendelsen af denne blog for egen lærings skyld, samt fortsætte den forsøgsmæssige introduktion i egen undervisning. 